\problem{Drzewa AVL} %13-3

\subproblem %13-3(a)
Udowodnimy stwierdzenie ze wskazówki, wykorzystując indukcję po wysokościach drzew AVL\@.
W~podstawie indukcji rozważymy drzewa AVL o~wysokościach 0 i~1.
W~drzewie o~wysokości 0 jest tylko jeden węzeł, czyli więcej niż $F_0=0$, zaś~drzewo o~wysokości 1 może składać się z~minimalnie 2 węzłów, co jest większe niż $F_1=1$.

Niech teraz dane będzie drzewo AVL o~wysokości $h\ge2$ i~niech $h_L$ będzie wysokością jego lewego poddrzewa, a~$h_R$ -- wysokością jego prawego poddrzewa.
Bez utraty ogólności możemy przyjąć, że $h_L\le h_R$, skąd $h=h_R+1$.
Na podstawie definicji drzewa AVL mamy, że $|h_R-h_L|\le1$, a~więc $h_L\ge h_R-1$.
Z~kolei z~założenia indukcyjnego mamy, że liczby węzłów $n_L$ i~$n_R$ w~lewym i~prawym poddrzewie wynoszą, odpowiednio, co najmniej $F_{h_L}$ i~co najmniej $F_{h_R}$.
Stąd liczba węzłów drzewa wynosi
\[
	n = n_L+n_R+1 \ge F_{h_L}+F_{h_R}+1 \ge F_{h_R-1}+F_{h_R}+1 = F_{h_R+1}+1 = F_h+1 > F_h.
\]
Z~\refExercise{3.2-7} mamy $F_h\ge\phi^{h-2}$ dla każdego $h\ge2$, a~zatem $n>F_h\ge\phi^{h-2}$, skąd otrzymujemy ostatecznie $h<\log_\phi n+2=O(\lg n)$.

\subproblem %13-3(b)
W~naszej implementacji nie będziemy wykorzystywać wskaźników do ojca w~węzłach.
Zanim podamy pseudokod algorytmu \proc{Balance}, zdefiniujemy pomocnicze procedury, które będą w~nim wykorzystywane.

Dla każdego węzła $x$ w~drzewie wyszukiwań binarnych definiujemy \textbf{współczynnik zrównoważenia} $x$ jako wartość zwracaną przez następującą procedurę:
\begin{codebox}
\Procname{$\proc{Balance-Factor}(x)$}
\li	$\id{hl}\gets\id{hr}\gets-1$
\li	\If $\attrib{x}{left}\ne\const{nil}$
\li		\Then $\id{hl}\gets\attribb{x}{left}{h}$
		\End
\li	\If $\attrib{x}{right}\ne\const{nil}$
\li		\Then $\id{hr}\gets\attribb{x}{right}{h}$
		\End
\li	\Return $-\id{hl}+\id{hr}$
\end{codebox}
Współczynnik zrównoważenia dowolnego węzła w~drzewie AVL przyjmuje wartość $-1$, 0 lub 1.

Dla danego węzła $x$ procedura $\proc{Height}(x)$ zwraca aktualną wysokość $x$ w~drzewie na podstawie wartości pola $h$ jego synów.
Jej działanie jest identyczne z~$\proc{Balance-Factor}(x)$ z~wyjątkiem zwracanej wartości, którą jest $\max(\id{hl},\id{hr})+1$.

Będziemy też korzystać z~procedur \proc{AVL-Left-Rotate} i~\proc{AVL-Right-Rotate}, których zadaniem jest wykonanie rotacji na danym węźle $x$ w~drzewie wyszukiwań binarnych niekoniecznie zrównoważonym po wysokościach.
Procedury te aktualizują też pola $h$ modyfikowanych węzłów i~zwracają nowego ojca $x$.
Poniżej prezentujemy pseudokod lewej rotacji.
Prawa rotacja wygląda identycznie, ale z~zamienionymi polami \id{left} i~\id{right}.
\begin{codebox}
\Procname{$\proc{AVL-Left-Rotate}(x)$}
\li	$y\gets\attrib{x}{right}$
\li	$\attrib{x}{right}\gets\attrib{y}{left}$
\li	$\attrib{y}{left}\gets x$
\li	$\attrib{x}{h}\gets\proc{Height}(x)$
\li	$\attrib{y}{h}\gets\proc{Height}(y)$
\li	\Return $y$
\end{codebox}

W~końcu możemy podać pseudokod algorytmu przywracającego własność drzewa AVL:
\begin{codebox}
\Procname{$\proc{Balance}(x)$}
\li	\If $\proc{Balance-Factor}(x)=-2$
\li		\Then \If $\proc{Balance-Factor}(\attrib{x}{left})=1$ \label{li:balance-left-cases-begin}
\li				\Then $\attrib{x}{left}\gets\proc{AVL-Left-Rotate}(\attrib{x}{left})$ \>\>\>\>\>\>\>\hspace{27mm}\Comment Przypadek ,,lewo-prawo'' \label{li:balance-left-right-case}
				\End
\li			\Return $\proc{AVL-Right-Rotate}(x)$ \>\>\>\>\>\>\>\>\>\hspace{27mm}\Comment Przypadek ,,lewo-lewo'' \label{li:balance-left-left-case} \label{li:balance-left-cases-end}
		\End
\li \If $\proc{Balance-Factor}(x)=2$
\li		\Then \If $\proc{Balance-Factor}(\attrib{x}{right})=-1$
\li				\Then $\attrib{x}{right}\gets\proc{AVL-Right-Rotate}(\attrib{x}{right})$ \>\>\>\>\>\>\>\hspace{27mm}\Comment Przypadek ,,prawo-lewo''
				\End
\li			\Return $\proc{AVL-Left-Rotate}(x)$ \>\>\>\>\>\>\>\>\>\hspace{27mm}\Comment Przypadek ,,prawo-prawo''
		\End
\li	\Return $x$
\end{codebox}
Wywołanie $\proc{Balance}(x)$ modyfikuje drzewo, gdy $|\proc{Balance-Factor}(x)|=2$ i~przy założeniu, że dla każdego właściwego potomka $y$ węzła $x$ zachodzi $|\proc{Balance-Factor}(y)|\le1$.
Rozważmy 4 przypadki w~zależności od współczynników zrównoważenia $x$ oraz jego synów.
W~przypadku, który określimy jako ,,lewo-lewo'', prawdziwe są warunki $\proc{Balance-Factor}(x)=-2$ oraz $\proc{Balance-Factor}(\attrib{x}{left})\in\{-1,0\}$.
Aby zrównoważyć poddrzewo o~korzeniu w~$x$, wystarczy wykonać na $x$ prawą rotację.
Przypadek ,,lewo-prawo'' zachodzi, gdy $\proc{Balance-Factor}(x)=-2$ i~$\proc{Balance-Factor}(\attrib{x}{left})=1$.
Można go jednak sprowadzić do przypadku ,,lewo-lewo'', wykonując lewą rotację na \attrib{x}{left}.
Wynikiem zwracanym przez procedurę jest węzeł o~najmniejszej głębokości w~drzewie, którego ta została zmodyfikowana przez rotacje w~danym wywołaniu, czyli taki, który zastąpił $x$ w~roli korzenia modyfikowanego poddrzewa, albo $x$, jeżeli drzewo nie było zmieniane.
Działanie procedury dla opisanych przypadków przedstawione zostało na rys.\ \ref{fig:13-3b}.
Pozostałe przypadki, ,,prawo-prawo'' oraz ,,prawo-lewo'', są symetryczne do poprzednich, gdzie tym razem $\proc{Balance-Factor}(x)=2$.
\begin{figure}[!ht]
	\centering \input{fig13-3b}
	\caption{Działanie procedury \proc{Balance} wywołanej dla węzła $x$, który nie jest zrównoważony po wysokościach.
	Obok węzłów $x$, $y$, $w$ i~poddrzew $\alpha$, $\beta$, $\gamma$, $\delta$ zaznaczone zostały ich wysokości.
	{\sffamily\bfseries(a)} Przypadek ,,lewo-lewo''.
	Jeśli przyjmiemy, że wysokością poddrzewa $\gamma$ jest $h$, to wysokość poddrzewa o~korzeniu w~$y$ wynosi $h+2$.
	Zachodzi $\proc{Balance-Factor}(y)\in\{-1,0\}$, więc poddrzewo $\alpha$ ma wysokość $h+1$, a~poddrzewo $\beta$ może mieć wysokość równą $h$ lub $h+1$.
	Poddrzewo o~korzeniu w~$x$ po lewej stronie rysunku zostaje przekształcone w~zrównoważone poddrzewo o~korzeniu w~$y$ po prawej stronie rysunku po wykonaniu $\proc{AVL-Right-Rotate}(x)$.
	{\sffamily\bfseries(b)} Przypadek ,,lewo-prawo''.
	Jeśli wysokością $\delta$ jest $h$, to wysokość poddrzewa o~korzeniu w~węźle $y$ wynosi $h+2$.
	Tutaj jednak $\proc{Balance-Factor}(y)=1$, więc wyróżniamy $w$ -- prawego syna $y$ o~wysokości $h+1$, którego obydwa poddrzewa, $\beta$ i~$\gamma$, mają wysokość $h-1$ lub $h$.
	Zrównoważenie poddrzewa o~korzeniu w~$x$ odbywa się poprzez wywołanie najpierw $\proc{AVL-Left-Rotate}(y)$, a~następnie $\proc{AVL-Right-Rotate}(x)$.} \label{fig:13-3b}
\end{figure}

Procedura \proc{Balance} celowo pomija aktualizację wskaźnika \attrib{T}{root}, za co odpowiedzialna będzie opisana w~następnym punkcie operacja wstawiania do drzewa AVL\@.

\subproblem %13-3(c)
Operacja \proc{AVL-Insert} opiera się na zmodyfikowanej procedurze \proc{Recursive-Tree-Insert} z~\refExercise{12.3-1}.
Wstawienie nowego węzła $z$ do zrównoważonego po wysokościach drzewa wyszukiwań binarnych może jednak zaburzyć to zrównoważenie.
Dokładniej, dla każdego przodka $x$ nowo wstawionego węzła $z$, wartość \attrib{x}{h} może być nieaktualna, a~poddrzewo o~korzeniu w~$x$ może nie być zrównoważone po wysokościach.
Pożądany stan można uzyskać, dzięki aktualizacji \attrib{x}{h} wynikiem zwracanym przez $\proc{Height}(x)$ oraz skorzystaniu z~wywołania $\proc{Balance}(x)$.
Opisany algorytm implementujemy za pomocą~rekurencyjnej procedury $\proc{AVL-Subtree-Insert}(x,z)$ odpowiedzialnej za wstawienie węzła $z$ do poddrzewa AVL o~korzeniu w~$x$.
Jej wartością zwracaną jest aktualny korzeń drzewa, do którego wstawiane było $z$.
\begin{codebox}
\Procname{$\proc{AVL-Subtree-Insert}(x,z)$}
\li	\If $x=\const{nil}$
\li		\Then \Return $z$
		\End
\li	\If $\attrib{z}{key}<\attrib{x}{key}$
\li		\Then $\attrib{x}{left}\gets\proc{AVL-Subtree-Insert}(\attrib{x}{left},z)$
\li			$\attribb{x}{left}{p}\gets x$
\li		\Else $\attrib{x}{right}\gets\proc{AVL-Subtree-Insert}(\attrib{x}{right},z)$
\li			$\attribb{x}{right}{p}\gets x$
		\End
\li	$\attrib{x}{h}\gets\proc{Height}(x)$
\li	\Return $\proc{Balance}(x)$
\end{codebox}

Procedura ta jest wywoływana przez właściwą procedurę \proc{AVL-Insert}, która też odpowiednio aktualizuje wskaźnik \id{root} drzewa $T$, do którego wstawiany jest węzeł $z$.
\begin{codebox}
\Procname{$\proc{AVL-Insert}(T,z)$}
\li	$\attrib{T}{root}\gets\proc{AVL-Subtree-Insert}(\attrib{T}{root},z)$
\end{codebox}

\subproblem %13-3(d)
\note{Przykład, którego podania wymaga polecenie, nie istnieje.
Przedstawimy więc rozwiązanie dla treści z~erraty do oryginału, czego tłumaczenie brzmi:
}

\noindent Pokaż, że operacja \proc{AVL-Insert} wywołana dla drzewa AVL o~$n$ węzłach działa w~czasie $O(\lg n)$ i~wykonuje $O(1)$ rotacji.

\bigskip
\noindent\note{Rozwiązanie:}

\noindent Wszystkie procedury pomocnicze opisane w~punkcie (b), czyli \proc{Balance-Factor}, \proc{Height}, operacje rotacji oraz \proc{Balance}, działają w~czasie stałym.
Na każdym poziomie rekurencji procedura \proc{AVL-Subtree-Insert} wykonuje więc $O(1)$ operacji.
Liczbę poziomów rekurencji można z~kolei ograniczyć od góry przez wysokość $h$ drzewa, na którym on działa.
Z~punktu (a) mamy, że w~drzewie o~$n$ węzłach $h=O(\lg n)$, zatem czas działania tego algorytmu dla drzewa o~$n$ węzłach wynosi $O(\lg n)$.

Na każdym poziomie rekursji w~\proc{AVL-Subtree-Insert}, z~wyjątkiem ostatniego, wywoływana jest operacja \proc{Balance}.
Wykażemy jednak, że rotacje wykonywane są tylko w~jednym jej wywołaniu, dlatego sumarycznie w~trakcie działania \proc{AVL-Insert} zostaną przeprowadzone nie więcej niż 2 rotacje.
Po umieszczeniu węzła $z$ w~drzewie rekurencja wraca, wywołując \proc{Balance} dla przodków $z$ na coraz mniejszych głębokościach drzewa.
Rotacje zostaną wykonane w~\proc{Balance} tylko wówczas, gdy współczynnik zrównoważenia aktualnego przodka $z$ wynosi $-2$ lub 2.
Niech $x$ będzie pierwszym napotkanym węzłem o~tej własności, czyli najgłębiej położonym przodkiem węzła $z$, który nie jest zrównoważony po wysokościach.
Analiza oparta o~rys.\ \ref{fig:13-3b} (wraz z~symetryczną analizą dla przypadków ,,prawo-prawo'' i~,,prawo-lewo'') pokazuje, że po wykonaniu odpowiednich rotacji na węźle $x$ poddrzewo o~korzeniu w~$x$ staje się zrównoważone.
Jednocześnie zrównoważone będą od tej pory poddrzewa o~korzeniach w~każdym kolejnym napotykanym przodku węzła $z$, więc rotacje nie będą już wykonywane.

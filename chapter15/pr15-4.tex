\problem{Planowanie bankietu w~firmie} %15-4
Ogólnie rzecz biorąc, naszym zamierzeniem w~tym problemie jest zapraszanie pracowników o~wysokim ,,współczynniku towarzyskości'', zaś wykluczanie takich, dla których współczynnik ten jest niski.
Dla każdego pracownika będziemy rozważać, czy opłaca się zaprosić go na bankiet.
Jeśli to zrobimy, to musimy wykluczyć z~bankietu wszystkich jego bezpośrednich podwładnych i~bezpośredniego przełożonego (o~ile ten istnieje).

Załóżmy, że dane wejściowe do problemu stanowi drzewo $T$ w~reprezentacji ,,na lewo syn, na prawo brat'', w~którym każdy węzeł $x$, oprócz wskaźników na inne węzły ma atrybut \id{name} przechowujący nazwisko pracownika oraz \id{conv} zawierający jego ,,współczynnik towarzyskości''.
Potraktujemy każde poddrzewo drzewa wejściowego jako podproblem naszego problemu i~rozwiążemy każdy z~nich, poruszając się od poddrzew składających się z~tylko jednego węzła (liścia drzewa $T$), aż do całego drzewa $T$.
Każdy węzeł $x$ drzewa $T$ wzbogacimy o~dwa dodatkowe pola -- \id{invited} oraz \id{uninvited}.
W~pierwszym z~nich obliczana będzie największa możliwa suma ,,współczynników towarzyskości'' dla podproblemu stanowiącego poddrzewo o~korzeniu $x$, przy założeniu, że osoba reprezentowana przez węzeł $x$ jest zaproszona na bankiet.
Rola atrybutu \id{uninvited} jest identyczna, ale dla sytuacji, w~której osoba $x$ nie zostaje zaproszona na bankiet.

Łatwo zauważyć, że dla dowolnego węzła $x$ w~$T$, gdzie $C_x$ jest zbiorem jego dzieci, zachodzą następujące zależności:
\begin{align*}
	\attrib{x}{invited} &= \attrib{x}{conv}+\sum_{y\in C_x}\attrib{y}{uninvited}, \\
	\attrib{x}{uninvited} &= \sum_{y\in C_x}\max(\attrib{y}{invited},\attrib{y}{uninvited}).
\end{align*}
Wówczas rozwiązaniem problemu jest $\max(\attribb{T}{root}{invited},\attribb{T}{root}{uninvited})$.

Nasz algorytm będzie przyjmował na wejściu węzeł $x$ drzewa $T$ i~wyznaczał pola \attrib{x}{invited} oraz \attrib{x}{uninvited}.
Algorytm wywołany zostanie w~tym celu rekurencyjnie po wszystkich dzieciach węzła $x$.
Zwracaną wartością będzie maksymalna suma ,,współczynników towarzyskości'' dla poddrzewa o~korzeniu w~$x$.
Wywołanie $\proc{Company-Party}(\attrib{T}{root})$ zwróci zatem rozwiązanie pełnego problemu.
\begin{codebox}
\Procname{$\proc{Company-Party}(x)$}
\li	$\attrib{x}{invited}\gets\attrib{x}{conv}$
\li	$\attrib{x}{uninvited}\gets0$
\li	$y\gets\attrib{x}{left-child}$
\li	\While $y\ne\const{nil}$
\li		\Do $\proc{Company-Party}(y)$
\li			$\attrib{x}{invited}\gets\attrib{x}{invited}+\attrib{y}{uninvited}$
\li			$\attrib{x}{uninvited}\gets\attrib{x}{uninvited}+\max(\attrib{y}{invited},\attrib{y}{uninvited})$
\li			$y\gets\attrib{y}{right-sibling}$
			\End
\li	\Return $\max(\attrib{x}{invited},\attrib{x}{uninvited})$
\end{codebox}

W~celu wypisania zaproszonych gości dla tak wzbogaconego drzewa $T$ używamy wywołania $\proc{Print-Guests}(\attrib{T}{root})$ następującej procedury:
\begin{codebox}
\Procname{$\proc{Print-Guests}(x)$}
\li	\If $\attrib{x}{invited}>\attrib{x}{uninvited}$
\li		\Then wypisz \attrib{x}{name}
\li			$y\gets\attrib{x}{left-child}$
\li			\While $y\ne\const{nil}$
\li				\Do $\proc{Print-Invited-Subordinates}(y)$
\li					$y\gets\attrib{y}{right-sibling}$
					\End
\li		\Else $\proc{Print-Invited-Subordinates}(x)$
			\End
\end{codebox}
Używana tu procedura pomocnicza \proc{Print-Invited-Subordinates} wypisuje optymalny zbiór zaproszonych pracowników z~zadanego poddrzewa przy założeniu, że osoba znajdująca się w~jego korzeniu nie jest zaproszona na bankiet.
\begin{codebox}
\Procname{$\proc{Print-Invited-Subordinates}(x)$}
\li	$y\gets\attrib{x}{left-child}$
\li	\While $y\ne\const{nil}$
\li		\Do $\proc{Print-Guests}(y)$
\li			$y\gets\attrib{y}{right-sibling}$
			\End
\end{codebox}

Każdy węzeł drzewa $T$ w~wywołaniu $\proc{Company-Party}(\attrib{T}{root})$ jest wskazywany przez $x$ w~dokładnie jednym wywołaniu rekurencyjnym oraz przez $y$ w~co najwyżej jednym wywołaniu rekurencyjnym.
Wynika stąd, że dla hierarchii $n$ pracowników firmy, algorytm wyznacza optymalne rozwiązanie w~czasie $\Theta(n)$.

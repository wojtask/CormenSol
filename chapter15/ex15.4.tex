\subchapter{Najdłuższy wspólny podciąg}

\exercise %15.4-1
Dla zadanych ciągów NWP wyznaczonym przez procedury \proc{LCS-Length} i~\proc{Print-LCS} jest $\langle1,0,0,1,1,0\rangle$.
Poza nim istnieje jeszcze 7 innych NWP tych ciągów:
\begin{gather*}
	\langle0,0,1,0,1,0\rangle, \\
	\langle0,0,1,0,1,1\rangle, \\
	\langle0,0,1,1,0,1\rangle, \\
	\langle0,1,0,1,0,1\rangle, \\
	\langle1,0,1,0,1,0\rangle, \\
	\langle1,0,1,0,1,1\rangle, \\
	\langle1,0,1,1,0,1\rangle.
\end{gather*}

\exercise %15.4-2
Poniższy pseudokod stanowi implementację zmodyfikowanej wersji procedury \proc{Print-LCS}, która wypisuje NWP ciągów $X$ i~$Y$ bez korzystania z~tablicy $b$.
Zamiast tego przyjmuje tablicę $c$ oraz dodatkowo ciąg $Y$.
Pierwsze wywołanie procedury powinno być następujące: $\proc{Print-LCS}'(c,X,Y,\attrib{X}{length},\attrib{Y}{length})$.
\begin{codebox}
\Procname{$\proc{Print-LCS}'(c,X,Y,i,j)$}
\li	\If $i=0$ lub $j=0$
\li		\Then \Return
		\End
\li	\If $x_i=y_j$
\li		\Then $\proc{Print-LCS}'(c,X,Y,i-1,j-1)$
\li			wypisz $x_i$
\li		\ElseIf $c[i,j]=c[i-1,j]$
\li			\Then $\proc{Print-LCS}'(c,X,Y,i-1,j)$
\li		\ElseNoIf $\proc{Print-LCS}'(c,X,Y,i,j-1)$
		\End
\end{codebox}

Wprowadzone modyfikacje w~tej procedurze nie wpływają na czas jej działania w~porównaniu z~oryginalną \proc{Print-LCS}.

\exercise %15.4-3
W~naszej implementacji będziemy obliczać kolejne wartości rekurencyjnie bezpośrednio ze wzoru (15.14), ale z~wykorzystaniem tablicy $c[0\twodots m,0\twodots n]$ i~mechanizmu spamiętywania.
Aby zaznaczyć, że dane pole tablicy $c$ nie zostało jeszcze obliczone, użyjemy specjalnej wartości $\infty$.
Pierwsza z~procedur inicjalizuje tablicę $c$, po czym wywołuje właściwy algorytm odpowiedzialny za obliczenie wartości $c[m,n]$.
\begin{codebox}
\Procname{$\proc{Memoized-LCS-Length}(X,Y)$}
\li	$m\gets\attrib{X}{length}$
\li	$n\gets\attrib{Y}{length}$
\li	\For $i\gets0$ \To $m$
\li		\Do \For $j\gets0$ \To $n$
\li				\Do $c[i,j]\gets\infty$ \label{li:memoized-lcs-length-init}
				\End
		\End
\li	\Return $\proc{Lookup-LCS}(c,X,Y,m,n)$
\end{codebox}
\begin{codebox}
\Procname{$\proc{Lookup-LCS}(c,X,Y,i,j)$}
\li	\If $c[i,j]<\infty$
\li		\Then \Return $c[i,j]$
		\End
\li	\If $i=0$ lub $j=0$
\li		\Then $c[i,j]\gets0$
\li		\ElseIf $x_i=y_j$
\li			\Then $c[i,j]\gets\proc{Lookup-LCS}(c,X,Y,i-1,j-1)+1$
\li		\ElseNoIf $c[i,j]\gets\max(\proc{Lookup-LCS}(c,X,Y,i,j-1),\proc{Lookup-LCS}(c,X,Y,i-1,j))$
		\End
\li	\Return $c[i,j]$
\end{codebox}

Każde z~$(m+1)(n+1)$ pól tablicy $c$ zostaje zainicjalizowane w~wierszu \ref{li:memoized-lcs-length-init} pierwszej procedury, a~następnie zmodyfikowane przez jedno wywołanie algorytmu \proc{Lookup-LCS}.
Wywołania \proc{Lookup-LCS} możemy podzielić na dwa typy:
\begin{enumerate}[(i)]
	\item wywołania, w~których $c[i,j]=\infty$, oraz
	\item wywołania, w~których $c[i,j]<\infty$.
\end{enumerate}
Wywołań pierwszego typu jest dokładnie $\Theta(mn)$, jedno na każde pole tablicy $c$, a~każde z~nich jest wykonywane w~czasie $\Theta(1)$ plus czas spędzany na obliczenia rekurencyjne.
Do każdego wywołania drugiego typu może doprowadzić rekursja podczas wywołania pierwszego typu.
Kiedy w~danym wywołaniu \proc{Lookup-LCS} pojawiają się wywołania rekurencyjne, jest ich $\Theta(1)$, dlatego łącznie wywołań drugiego typu jest $\Theta(mn)$, z~których każde zabiera czas $\Theta(1)$.
Stąd całkowity czas wykonania procedury \proc{Memoized-LCS-Length} wynosi $\Theta(mn)$.

\exercise %15.4-4
Zauważmy, że do obliczenia $c[i,j]$ w~procedurze \proc{LCS-Length} wykorzystywane są wartości $c[i-1,j]$, $c[i,j-1]$ oraz $c[i-1,j-1]$.
Możemy więc utrzymywać tylko 2 wiersze tablicy $c$ -- wiersz aktualnie obliczany oraz wiersz bezpośrednio go poprzedzający.
Po każdej iteracji poprzedni wiersz będzie nadpisywany wartościami z~bieżącego wiersza, aby przygotować tablicę do kolejnej iteracji.
Aby tablica $c$ była rozmiaru $2\cdot\min(m,n)$, przed jej utworzeniem należy jeszcze sprawdzić, czy $n\le m$.
Jeśli nie, to wystarczy uruchomić procedurę z~ciągami $X$ i~$Y$ zamienionymi miejscami.

Można jednak jeszcze bardziej ograniczyć zapotrzebowanie procedury na pamięć.
Załóżmy, że $n<m$.
Dwuwymiarowa tablica $c$ może zostać zamieniona na jednowymiarową tablicę $C[0\twodots n]$ przechowującą wartości z~tablicy $c$ z~wiersza $i-1$ oraz nadpisujące je wartości z~wiersza $i$.
Dokładniej, w~momencie obliczania $c[i,j]$ fragment $C[0\twodots j-1]$ zawiera kolejne wartości $c[i,0\twodots j-1]$, a~fragment $C[j\twodots n]$ -- kolejne wartości $c[i-1,j\twodots n]$.
Jeśli w~osobnej zmiennej $p$ zapamiętamy $c[i-1,j-1]$, czyli wartość $C[j-1]$ zanim została zaktualizowana w~poprzedniej iteracji, to będziemy dysponować wszystkimi danymi potrzebnymi do obliczenia $C[j]$.
Jeśli $x_i=y_j$, to $C[j]$ ustawione zostanie na $p+1$, co odpowiada wierszowi 10 z~oryginalnej procedury \proc{LCS-Length}.
W~przeciwnym przypadku do $C[j]$ wpisane zostanie $\max(C[j],C[j-1])$, co odpowiada wierszom 12\nbendash16.
Ostatnim krokiem w~bieżącej iteracji pętli jest aktualizacja zmiennej $p$ na wartość znajdującą się w~$C[j]$ przed modyfikacją tej komórki.
Dzięki tak wprowadzonym zmianom w~procedurze wykorzystujemy $\min(m,n)+\Theta(1)$ pamięci.

\exercise %15.4-5
W~\textbf{problemie najdłuższego niemalejącego podciągu} (w~skrócie: problemu NNP) dla danego ciągu $X=\langle x_1,x_2,\dots,x_n\rangle$ szukany jest jego podciąg o~największej możliwej długości, którego wyrazy ustawione są w~porządku niemalejącym.
Niech $X'$ będzie ciągiem powstałym z~$X$ po uporządkowaniu jego elementów niemalejąco.
Udowodnimy, że rozwiązaniem problemu NNP dla $X$ jest NWP ciągów $X$ i~$X'$.

\begin{proof}
Niech $W$ będzie NWP ciągów $X$ i~$X'$.
Jest on oczywiście podciągiem $X$ i~jest niemalejący, bo jest podciągiem ciągu niemalejącego $X'$.
Załóżmy nie wprost, że NNP ciągu $X$ jest ciąg $W'$ dłuższy od $W$.
Ale z~definicji NNP $W'$ jest też podciągiem $X$ i~jest niemalejący o~wyrazach z~$X$, czyli musi stanowić też podciąg $X'$.
Stąd $W'$ stanowi wspólny podciąg ciągów $X$ i~$X'$, co jest sprzeczne z~definicją $W'$.
\end{proof}

Algorytm znajdujący NNP ciągu $X$ może więc posortować wyrazy jego kopii, otrzymując $X'$, wywołać $\proc{LCS-Length}(X,X')$, a~na końcu wypisać znaleziony NNP procedurą \proc{Print-LCS}.
Czas działania tego algorytmu wynosi $O(n^2)$.

\exercise %15.4-6
Dla ciągu wejściowego $X=\langle x_1,x_2,\dots,x_n\rangle$, w~którym najdłuższy niemalejący podciąg (w~skrócie: NNP) ma długość $m$, niech $Z=\langle z_1,z_2,\dots,z_m\rangle$ będzie ciągiem takim, że $z_i$ jest najmniejszym elementem w~$X$ kończącym pewien podciąg niemalejący ciągu $X$ o~długości $i$.
Kluczowa jest własność ciągu $Z$ podana we wskazówce, czyli to, że jest on niemalejący.
Podamy krótki dowód tego faktu.
Załóżmy nie wprost, że istnieją indeksy $i$, $j$, takie, że $i<j$ oraz $z_i>z_j$.
Oznacza to, że najmniejszy element ciągu $X$ będący ostatnim elementem niemalejącego podciągu $X$ o~długości $i$ jest większy niż najmniejszy element ciągu $X$ kończący pewien niemalejący podciąg $X$ o~długości $j$.
Moglibyśmy jednak usunąć $j-i$ elementów z~podciągu o~długości $j$ zakończonego na $z_j$, otrzymując niemalejący podciąg ciągu $X$ o~długości $i$, w~którym ostatni element jest mniejszy niż $z_i$.
Sprzeczność.

Zamiast zapamiętywania ciągu $Z$, w~algorytmie będziemy korzystać z~tablicy $a[0\twodots n]$, w~której na $j$\nbhyphen tej pozycji, gdzie $j=1$, 2, \dots, $m$, będziemy przechowywać indeks $i$, taki że $z_j=x_i$.
Dla pozycji $j=0$ oraz $j=m+1$, $m+2$, \dots, $n$, przyjmiemy $a[j]=0$.
Przechowywanie indeksów elementów pozwoli nam na zbudowanie tablicy $b$, dzięki której będzie można odtworzyć znaleziony NNP\@.

Załóżmy, że w~trakcie przeglądania ciągu $X$ od lewej do prawej, aktualnie przetwarzanym elementem jest $x_i$, a~w~zmiennej $m$ przechowywana jest długość najdłuższego niemalejącego podciągu fragmentu $\langle x_1$, \dots, $x_{i-1}\rangle$.
Niech $k$ będzie takim indeksem w~tablicy $a$, że $x_{a[j]}\le x_i$ dla każdego $j=1$, 2, \dots, $k-1$, oraz $x_{a[j]}>x_i$ dla każdego $j=k$, $k+1$, \dots, $m$.
Element $x_i$ stanowi zatem najmniejszy napotkany do tej pory element kończący pewien niemalejący podciąg ciągu $X$ o~długości $k$ -- na pozycję $a[k]$ można więc wpisać $i$.
Dzięki uporządkowaniu elementów ciągu $X$ o~indeksach z~tablicy $a$, liczbę $k$ dla każdego elementu $x_i$ jesteśmy w~stanie wyznaczać w~czasie logarytmicznym, stosując wyszukiwanie binarne.

\begin{codebox}
\Procname{$\proc{LMIS-Length}(X)$}
\li	$n\gets\attrib{X}{length}$
\li	\For $i\gets0$ \To $n$ \label{li:lmis-length-a-init-begin}
\li		\Do $a[i]\gets0$
		\End \label{li:lmis-length-a-init-end}
\li	$m\gets0$
\li	\For $i\gets1$ \To $n$ \label{li:lmis-length-for-begin}
\li		\Do $k\gets1$ \label{li:lmis-length-binary-search-begin}
\li			$l\gets m$
\li			\While $k\le l$
\li				\Do $j\gets\lfloor(k+l)/2\rfloor$
\li					\If $x_{a[j]}\le x_i$
\li						\Then $k\gets j+1$
\li						\Else $l\gets j-1$
						\End
				\End \label{li:lmis-length-binary-search-end}
\li			$a[k]\gets i$
\li			$b[i]\gets a[k-1]$
\li			\If $k>m$
\li				\Then $m\gets k$
				\End
		\End \label{li:lmis-length-for-end}
\li	\Return $m$, $b$ i~$a[m]$
\end{codebox}
Powyżej zaprezentowany algorytm realizuje opisane podejście.
W~wierszach \ref{li:lmis-length-a-init-begin}\nbendash\ref{li:lmis-length-a-init-end} tablica $a$ inicjalizowana jest zerami, aby zaznaczyć, że żaden z~elementów ciągu $Z$ nie jest jeszcze znany.
Elementy ciągu $X$ przeglądane są następnie od lewej do prawej.
W~wierszach \ref{li:lmis-length-binary-search-begin}\nbendash\ref{li:lmis-length-binary-search-end} dla elementu $x_i$ odbywa się wyszukiwanie odpowiedniego indeksu tablicy $a$, gdzie należy umieścić $i$, aby zachować uporządkowanie elementów ciągu $X$ indukowane przez fragment $a[1\twodots m]$.
Po aktualizacji odpowiedniej komórki tablicy $a$, do $b[i]$ wpisywany jest indeks poprzedniego elementu w~ciągu $Z$ (lub 0, jeśli element $x_i$ rozpoczyna nowy podciąg niemalejący), a~następnie aktualizowana jest wartość zmiennej $m$.
Procedura zwraca informacje służące do odtworzenia znalezionego NNP\@.
Można go otrzymać (w~odwrotnej kolejności) przez wypisanie $x_{a[m]}$, a~następnie $x_{b[a[m]]}$, $x_{b[b[a[m]]}$ itd., dopóki indeks nie jest zerem.
Następująca rekurencyjna procedura pozwala wypisać NNP we właściwej kolejności:
\begin{codebox}
\Procname{$\proc{Print-LMIS}(b,X,i)$}
\li	\If $b[i]>0$
\li		\Then $\proc{Print-LMIS}(b,X,b[i])$
		\End
\li	wypisz $x_i$
\end{codebox}
Dysponując tablicą $b$ i~wartością $a[m]$ wyznaczonymi dla danego ciągu $X$, możemy wypisać jego NNP, wywołując $\proc{Print-LMIS}(b,X,a[m])$.

Każda iteracja pętli \kw{for} w~liniach \ref{li:lmis-length-for-begin}\nbendash\ref{li:lmis-length-for-end} algorytmu \proc{LMIS-Length} przeprowadza wyszukiwanie binarne w~podtablicy zawierającej co najwyżej $n$ elementów.
Poza pętlą inicjalizującą tablicę $a$ pozostałe operacje wykonywane w~procedurze zajmują czas co najwyżej stały.
Stąd algorytm działa w~czasie $O(n\lg n)$.

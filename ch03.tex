\chapter{Rzędy wielkości funkcji}

\subchapter{Notacja asymptotyczna}

\exercise %3.1-1
Zbadajmy, czy dla pewnych stałych $c_1$,~$c_2$,~$n_0>0$ i~dla każdego $n\ge n_0$ prawdą jest
\begin{equation}
	0 \le c_1(f(n)+g(n)) \le \max(f(n),g(n)) \le c_2(f(n)+g(n)). \label{eq:3.1-1}
\end{equation}
Jeśli w~pewnym zbiorze $S$ zachodzi $f(n)\le g(n)$, to $\max(f(n),g(n))=g(n)$, więc
\[
	c_1f(n)+c_1g(n) \le c_1g(n)+c_1g(n) = 2c_1g(n) = 2c_1\max(f(n), g(n)).
\]
Wybierając dowolne $0<c_1\le1/2$ i~$n_0$ równe minimum zbioru $S$, spełniamy pierwsze dwie nierówności z~(\ref{eq:3.1-1}) dla wszystkich $n\ge n_0$ należących do $S$. Identyczny rezultat otrzymujemy w~przypadku przeciwnym, gdy $\max(f(n),g(n))=f(n)$. Ostatnia z~nierówności jest spełniona w~obu przypadkach, jeśli przyjmiemy $c_2=1$.

Z~przedstawionej argumentacji wnioskujemy, że $\max(f(n),g(n))=\Theta(f(n)+g(n))$.

\exercise %3.1-2
Aby pokazać, że $(n+a)^b=\Theta(n^b)$, należy znaleźć stałe $c_1$,~$c_2$,~$n_0>0$ takie, że
\[
	0 \le c_1n^b \le (n+a)^b \le c_2n^b
\]
dla wszystkich $n\ge n_0$. Zauważmy, że $n+a\le n+|a|\le2n$, gdy $|a|\le n$ oraz $n+a\ge n-|a|\ge n/2$, o~ile $|a|\le n/2$. Stąd, jeśli $n\ge 2|a|$, to zachodzi
\[
	0 \le n/2 \le n+a \le 2n.
\]
Ponieważ $b>0$, to powyższa nierówność jest spełniona również wtedy, gdy podniesiemy wszystkie jej składowe do potęgi $b$:
\begin{gather*}
	0 \le (n/2)^b \le (n+a)^b \le (2n)^b, \\
	0 \le (1/2)^bn^b \le (n+a)^b \le 2^bn^b.
\end{gather*}
Widać zatem, że szukanym stałym można nadać wartości $c_1=(1/2)^b$, $c_2=2^b$ oraz $n_0=2|a|$ i~prawdą jest, że $(n+a)^b=\Theta(n^b)$.

\exercise %3.1-3
Niech $T(n)$ będzie czasem działania algorytmu. $T(n)\ge O(n^2)$ oznacza, że $T(n)\ge f(n)$ dla pewnej funkcji $f(n)$ z~klasy $O(n^2)$. Stwierdzenie pozostaje prawdziwe dla każdego $T(n)$, wystarczy bowiem wybrać funkcję $f(n)=0$, która oczywiście jest w~$O(n^2)$. Widać więc, że takie określenie nic nam nie mówi o~oszacowaniu czasu działania algorytmu.

\exercise %3.1-4
Znajdźmy stałe $c$,~$n_0>0$ takie, że $0\le2^{n+1}\le c2^n$ dla każdego $n\ge n_0$. Ponieważ $2^{n+1}=2\cdot2^n$ dla każdego $n\ge0$, to można przyjąć $c=2$ oraz $n_0=1$. A~zatem $2^{n+1}=O(2^n)$.

Wyznaczmy teraz te same stałe, ale spełniające zależność $0\le2^{2n}\le c2^n$ dla wszystkich $n\ge n_0$. Mamy $2^{2n}=2^n\cdot2^n\le c2^n$, z~czego wynika, że $c\ge2^n$, co jednak uzależnia $c$ od $n$, a~zatem $c$ musiałoby być dowolnie duże i~nie może w~takim wypadku być stałą. Stąd otrzymujemy, że $2^{2n}\ne O(2^n)$.

\exercise %3.1-5
Z~definicji notacji $\Theta$ mamy, że $f(n)=\Theta(g(n))$ wtedy i~tylko wtedy, gdy istnieją takie stałe $c_1$,~$c_2$,~$n_0>0$, że
\[
	0 \le c_1g(n) \le f(n) \le c_2g(n)
\]
zachodzi dla wszystkich $n\ge n_0$. Potraktujmy powyższe wyrażenie jako koniunkcję nierówności:
\begin{equation}
	\begin{cases}
		0 \le c_1g(n) \le f(n), \\
		0 \le f(n) \le c_2g(n).
	\end{cases} \label{eq:3.1-5}
\end{equation}
Pierwsza z~nich stanowi definicję $f(n)=\Omega(g(n))$, a~druga -- $f(n)=O(g(n))$.

Dowód przeprowadzony w~odwrotnej kolejności pozwala wykazać implikację w~drugą stronę, gdyż koniunkcja~(\ref{eq:3.1-5}) doprowadza do nierówności z~definicji $f(n)=\Theta(g(n))$.

\exercise %3.1-6
Jeżeli pesymistyczny czas działania algorytmu wynosi $O(g(n))$, to dla dowolnych danych wejściowych oszacowanie czasu jego działania jest nie większe niż $c_1g(n)$ dla pewnej stałej $c_1>0$. Z~kolei optymistyczny czas $\Omega(g(n))$ oznacza, że dla dowolnych danych wejściowych oszacowanie czasu działania algorytmu jest nie mniejsze niż $c_2g(n)$ dla stałej $c_2>0$. Widać zatem, że dla dowolnych danych mamy $0\le c_2g(n)\le f(n)\le c_1g(n)$, gdzie $f(n)$ stanowi czas działania algorytmu, a~stąd otrzymujemy, że $f(n)=\Theta(g(n))$.

Przeprowadzenie powyższego rozumowania w~odwrotnej kolejności pozwala wykazać przeciwną implikację.

\exercise %3.1-7
Załóżmy, że twierdzenie jest fałszywe i~że istnieje pewna funkcja $f(n)$, która należy do zbioru $o(g(n))\cap\omega(g(n))$. Zachodzi zatem zarówno $f(n)=o(g(n))$ jak i~$f(n)=\omega(g(n))$, co oznacza, że dla każdych dodatnich stałych $c_1$ i~$c_2$ istnieje pewne dodatnie $n_0$, że
\[
	c_1g(n) < f(n) < c_2g(n)
\]
dla wszystkich $n\ge n_0$. Dochodzimy do sprzeczności, bowiem nieprawdą jest, że $c_1<c_2$ dla każdych liczb $c_1$ i~$c_2$, skąd wnioskujemy, że zbiór $o(g(n))\cap\omega(g(n))$ jest pusty.

Dzięki pustości tej klasy, nie ma potrzeby definiowania notacji $\theta$ odpowiadającej $\Theta$ i~analogicznej do $o$ i~$\omega$.

\exercise %3.1-8
\[
	\begin{split}
		\Omega(g(n,m)) &\stackrel{\text{\scriptsize def}}{=} \bigl\{\,f(n,m):\text{istnieją dodatnie stałe $c$,~$n_0$,~$m_0$ takie, że} \\
		&\qquad 0 \le cg(n,m) \le f(n,m) \text{ dla wszystkich $n \ge n_0$ oraz $m \ge m_0$}\,\bigr\} \\%[3mm]
		\Theta(g(n,m)) &\stackrel{\text{\scriptsize def}}{=} \bigl\{f(n,m):\text{istnieją dodatnie stałe $c_1$,~$c_2$,~$n_0$,~$m_0$ takie, że} \\
		&\qquad 0 \le c_1g(n,m) \le f(n,m) \le c_2g(n,m) \text{ dla wszystkich $n \ge n_0$ oraz $m \ge m_0$}\,\bigr\}
	\end{split}
\]

\raggedbottom
\subchapter{Standardowe notacje i~typowe funkcje}

\exercise %3.2-1
Z~założenia, jeśli $n_1\le n_2$, to zachodzi
\begin{equation}
	f(n_1) \le f(n_2) \quad\text{oraz}\quad g(n_1) \le g(n_2), \label{eq:3.2-1}
\end{equation}
więc po dodaniu nierówności stronami otrzymujemy $f(n_1)+g(n_1)\le f(n_2)+g(n_2)$, czyli że $f+g$ jest funkcją monotonicznie rosnącą.

Ponieważ $g(n_1)\le g(n_2)$, to traktując wartości funkcji $g$ jako argumenty funkcji $f$, otrzymamy $f(g(n_1))\le f(g(n_2))$, zatem $f\circ g$ jest funkcją monotonicznie rosnącą.

Jeśli ponadto założymy, że $f$ i~$g$ są nieujemne, to nierówności~(\ref{eq:3.2-1}) można pomnożyć stronami bez konieczności zmiany znaku nierówności, co daje $f(n_1)f(n_2)\le g(n_1)g(n_2)$, a~to oznacza, że również funkcja $f\cdot g$ jest monotonicznie rosnąca.

\exercise %3.2-2
Wykorzystując podstawowe własności logarytmów otrzymujemy
\[
	\log_ba^{\log_bc} = \log_bc\cdot\log_ba = \log_bc^{\log_ba}.
\]
Na podstawie różnowartościowości funkcji logarytmicznej wynika tożsamość
\[
	a^{\log_bc} = c^{\log_ba}.
\]

\exercise %3.2-3
\begin{proof}[Dowód wzoru~(3.18)]
	Z~wzoru Stirlinga dostajemy
	\[
		\lg(n!) = \lg\left(\sqrt{2\pi n}\left(\frac{n}{e}\right)^n\bigl(1+\Theta(1/n)\bigr)\right).
	\]
	Wykorzystując teraz definicję notacji $\Theta$ oraz twierdzenie~3.1 i~wybierając pewną stałą $c_1>0$, ograniczamy $\lg(n!)$ od dołu:
	\begin{align*}
		\lg(n!) &\ge \lg\left(\sqrt{2\pi n}\left(\frac{n}{e}\right)^n\left(1+\frac{c_1}{n}\right)\right) \\
		&= \lg\sqrt{2\pi}+\lg\sqrt{n}+\lg\left(\frac{n}{e}\right)^n+\lg\left(1+\frac{c_1}{n}\right) \\
		&= \lg\sqrt{2\pi}+\frac{\lg n}{2}+n\lg n-n\lg e+\lg\left(1+\frac{c_1}{n}\right) \\
		&\ge n\lg n-n\lg e\\
		&\ge n\lg n-\frac{n\lg n}{2} \\
		&= \frac{n\lg n}{2}.
	\end{align*}
	Przedostatnia nierówność zachodzi dla $n\ge e^2$. Otrzymany wynik dowodzi, że $\lg(n!)=\Omega(n\lg n)$. Wybierając inną stałą $c_2>0$ znajdujemy ograniczenie górne:
	\begin{align*}
		\lg(n!) &\le \lg\left(\sqrt{2\pi n}\left(\frac{n}{e}\right)^n\left(1+\frac{c_2}{n}\right)\right) \\
		&= \lg\sqrt{2\pi}+\lg\sqrt{n}+\lg\left(\frac{n}{e}\right)^n+\lg\left(1+\frac{c_2}{n}\right) \\
		&= \lg\sqrt{2\pi}+\frac{\lg n}{2}+n\lg n-n\lg e+\lg(n+c_2)-\lg n\\
		&\le \lg\sqrt{2\pi}\cdot n\lg n+\frac{n\lg n}{2}+n\lg n+n\lg n\\
		&= \Bigl(\lg\sqrt{2\pi}+\frac{5}{2}\Bigr)\cdot n\lg n,
	\end{align*}
	przy czym w~przedostatnim kroku wykorzystano \hbox{m.in.} zależność $\lg(n+c_2)\le n\lg n$, która zachodzi dla $n$ takich, że $n^n-n\ge c_2$. Mamy zatem $\lg(n!)=O(n\lg n)$. Po ponownym skorzystaniu z~twierdzenia~3.1 dostajemy $\lg(n!)=\Theta(n\lg n)$.
\end{proof}

\flushbottom
\begin{proof}[Dowód tożsamości $n!=\omega(2^n)$]
	Pokażemy, że zachodzi
	\[
		\lim_{n\to\infty}\frac{n!}{2^n} = \infty.
	\]
	Rozwijamy $n!$ wykorzystując wzór Stirlinga i~dostajemy:
	\begin{align*}
		\lim_{n\to\infty}\frac{\sqrt{2\pi n}\left(\frac{n}{e}\right)^n\bigl(1+\Theta(1/n)\bigr)}{2^n} &= \lim_{n\to\infty}\frac{n^n\sqrt{2\pi n}\;\bigl(1+\Theta(1/n)\bigr)}{(2e)^n} \\
		&= \sqrt{2\pi}\;\cdot\lim_{n\to\infty}\frac{n^{n+1/2}}{(2e)^n}\;\cdot\lim_{n\to\infty}\bigl(1+\Theta(1/n)\bigr) \\
		&= \infty.
	\end{align*}
	Ostania równość zachodzi, ponieważ wyrazy ciągu
	\[
		a_n = \left(\frac{n^{n+1/2}}{(2e)^n}\right)
	\]
	rosną nieograniczenie oraz na podstawie obserwacji, że
	\begin{equation}
		\lim_{n\to\infty}\bigl(1+\Theta(1/n)\bigr) \le \lim_{n\to\infty}\left(1+\frac{c}{n}\right) = 1, \label{eq:3.2-3}
	\end{equation}
	gdzie $c>0$ jest dowolną stałą.
\end{proof}

\begin{proof}[Dowód tożsamości $n!=o(n^n)$]
	Na podstawie~(3.1) widać, że dowód sprowadza się do wykazania
	\[
		\lim_{n\to\infty}\frac{n!}{n^n} = 0.
	\]
	Znajdujemy oszacowanie $n!$ przy pomocy wzoru Stirlinga otrzymując:
	\begin{align*}
		\lim_{n\to\infty}\frac{\sqrt{2\pi n}\left(\frac{n}{e}\right)^n\bigl(1+\Theta(1/n)\bigr)}{n^n} &= \lim_{n\to\infty}\frac{\sqrt{2\pi n}\;\bigl(1+\Theta(1/n)\bigr)}{e^n} \\
		&= \sqrt{2\pi}\;\cdot\lim_{n\to\infty}\frac{\sqrt{n}}{e^n}\;\cdot\lim_{n\to\infty}\bigl(1+\Theta(1/n)\bigr) \\
		&= 0.
	\end{align*}
	W ostatnim kroku korzystamy z~obserwacji~(\ref{eq:3.2-3}) z~poprzedniego dowodu oraz z~wzoru~(3.9) dla $a=e$ i~$b=1/2$.
\end{proof}

\exercise %3.2-4
Jeśli pewna funkcja $f(n)$ jest ograniczona wielomianowo, to istnieją stałe $c$,~$k$,~$n_0>0$ takie, że dla każdego $n\ge n_0$ zachodzi $f(n)\le cn^k$. Stąd $\lg f(n)\le k\lg n+\lg c\le(k+1)\lg n$, o~ile $n\ge c$, a~więc $\lg f(n)=O(\lg n)$. Stwierdzenie, że funkcja $f(n)$ jest ograniczona wielomianowo, jest przez to równoważne stwierdzeniu, że $\lg f(n)=O(\lg n)$.

Zanim przejdziemy do głównego dowodu, zauważmy, że $\lceil\lg n\rceil=\Theta(\lg n)$. Zachodzi bowiem $\lceil\lg n\rceil\ge\lg n$ oraz $\lceil\lg n\rceil<\lg n+1\le2\lg n$ dla każdego $n\ge2$.

Logarytmując pierwszą badaną funkcję przy wykorzystaniu wzoru~(3.18), dostajemy
\begin{align*}
	\lg(\lceil\lg n\rceil!) &= \Theta(\lceil\lg n\rceil\lg\lceil\lg n\rceil) \\
	&= \Theta(\lg n\lg\lg n) \\
	&= \omega(\lg n),
\end{align*}
a~zatem $\lg(\lceil\lg n\rceil!)\ne O(\lg n)$ i~$\lceil\lg n\rceil$ nie jest ograniczone wielomianowo.

Dla drugiej funkcji mamy
\begin{align*}
	\lg(\lceil\lg\lg n\rceil!) &= \Theta(\lceil\lg\lg n\rceil\lg\lceil\lg\lg n\rceil) \\
	&= \Theta(\lg\lg n\lg\lg\lg n) \\
	&= o(\lg^2\lg n) \\
	&= o(\lg n).
\end{align*}
Ostatni krok wynika z~tożsamości $\lg^bn=o(n^a)$, w~której podstawiono $\lg n$ w~miejsce $n$ oraz przyjęto $b=2$ i~$a=1$. Otrzymany rezultat potwierdza, że $\lg(\lceil\lg\lg n\rceil!)=O(\lg n)$, a~zatem $\lceil\lg\lg n\rceil$ jest ograniczone wielomianowo.

\exercise %3.2-5
Zachodzi równość $\lg^*\lg n=\lg^*n-1$. Jej prawa strona jest funkcją liniową $h(n)-1$ dla $h=\lg^*$, podczas gdy $\lg\lg^*n\equiv\lg h(n)$ to funkcja logarytmiczna względem $h(n)$. Ponieważ $\lg h(n)=o(h(n)-1)$, to stąd mamy
\[
	\lg\lg^*n = o(\lg^*\lg n).
\]

\exercise %3.2-6
Dla $i=0$ twierdzenie zachodzi trywialnie. Dla $i=1$ mamy $F_1=\bigl(\phi-\widehat\phi\bigr)/\sqrt{5}=1$. Załóżmy teraz, że zachodzi
\[
	F_i = \frac{\phi^i-\widehat\phi^i}{\sqrt{5}} \quad\text{oraz}\quad F_{i+1} = \frac{\phi^{i+1}-\widehat\phi^{i+1}}{\sqrt{5}}
\]
dla pewnego $i\ge0$. Ponieważ liczby Fibonacciego dla wszystkich $n\ge0$ spełniają zależność $F_{n+2}=F_{n+1}+F_n$, to stąd na mocy założenia indukcyjnego zachodzi
\[
	F_{i+2} = \frac{\phi^{i+1}-\widehat\phi^{i+1}}{\sqrt{5}}+\frac{\phi^i-\widehat\phi^i}{\sqrt{5}} = \frac{\phi^i\overbrace{(\phi+1)}^{\phi^2}-\widehat\phi^i\overbrace{\bigl(\widehat\phi+1\bigr)}^{\widehat\phi^2}}{\sqrt{5}} = \frac{\phi^{i+2}-\widehat\phi^{i+2}}{\sqrt{5}},
\]
a~zatem zależność jest prawdziwa dla każdego $i\ge0$.

\exercise %3.2-7
Korzystając z~wyniku z~poprzedniego zadania, dostajemy
\begin{align*}
	F_{i+2} &\ge \phi^i \\
	\frac{\phi^{i+2}-\widehat\phi^{i+2}}{\sqrt{5}} &\ge \phi^i \\
	\phi^i\bigl(\phi^2-\sqrt{5}\bigr) &\ge \widehat\phi^{i+2} \\
	\phi^i\cdot\frac{3-\sqrt{5}}{2} &\ge \widehat\phi^i\cdot\frac{3-\sqrt{5}}{2} \\
	\phi^i &\ge \widehat\phi^i.
\end{align*}
Ponieważ $|\phi|>|\widehat\phi|$, to otrzymana nierówność jest spełniona dla każdego $i\ge0$ i~dowód jest zakończony.

\problems

\problem{Asymptotyczne zachowanie wielomianów} %3-1
Udowodnimy najpierw fakt, że $p(n)=\Theta(n^d)$. Należy znaleźć stałe $c_1$,~$c_2$,~$n_0>0$ takie, że dla $n>n_0$ będzie prawdą
\[
	0 \le c_1n^d \le a_dn^d+a_{d-1}n^{d-1}+\dots+a_0 \le c_2n^d.
\]
Po podzieleniu nierówności przez $n^d$, dostajemy
\[
	0 \le c_1 \le a_d+\underbrace{\frac{a_{d-1}}{n}+\dots+\frac{a_0}{n^d}}_\epsilon \le c_2,
\]
a~ponieważ składnik $\epsilon$ można dowolnie zbliżyć do zera zwiększając parametr $n_0$, to stąd obie stałe $c_1$, $c_2$ mogą być dowolnie bliskie $a_d$. To kończy dowód.

\subproblem %3-1(a)
$p(n)=\Theta(n^d)$, zatem na mocy tw.~3.1 zachodzą równości $p(n)=O(n^d)$ oraz $p(n)=\Omega(n^d)$. Pierwsza z~nich oznacza, że dla pewnych stałych $c$,~$n_0>0$ prawdą jest $0\le p(n)\le cn^d$ dla wszystkich $n\ge n_0$. Z~kolei $k\ge d$ implikuje $cn^k\ge cn^d$, a~zatem $0\le p(n)\le cn^k$, skąd natychmiast otrzymujemy $p(n)=O(n^k)$.

\subproblem %3-1(b)
$k\le d$ implikuje $cn^k\le cn^d$ dla stałej $c$ z~poprzedniego punktu, a~korzystając z~tego, że $p(n)=\Omega(n^d)$ mamy $0\le cn^k\le p(n)$, skąd wynika $p(n)=\Omega(n^k)$.

\subproblem %3-1(c)
Dla $k=d$, tożsamość $p(n)=\Theta(n^d)=\Theta(n^k)$ trywialnie zachodzi.

\subproblem %3-1(d)
Jeśli $k>d$, to $cn^k>cn^d$ dla wszystkich $c>0$, skąd wynika, że $0\le p(n)<cn^k$, a~to prowadzi do równości $p(n)=o(n^k)$.

\subproblem %3-1(e)
Analogicznie jak w~poprzednim punkcie, $k<d$ implikuje $cn^k<cn^d$ dla wszystkich $c>0$, a~zatem $0\le cn^k<p(n)$ i~otrzymujemy $p(n)=\omega(n^k)$.

\problem{Względny czas asymptotyczny} %3-2

\subproblem %3-2(a)
Ponieważ każdy wielomian rośnie szybciej niż dowolna funkcja polilogarytmiczna, czyli $\lg^kn=o(n^\epsilon)$, to~stąd wynika, że również $\lg^kn=O(n^\epsilon)$.

\subproblem %3-2(b)
Podobnie, z~wzoru~(3.9) mamy, że $n^k=o(c^n)$, co implikuje również $n^k=O(c^n)$.

\subproblem %3-2(c)
Funkcja $\sqrt{n}$ nie jest w~żadnej relacji z~$n^{\sin n}$, gdyż wartość wykładnika tej ostatniej waha się między $-1$ a~1 przyjmując wszystkie pośrednie wartości, podczas gdy $\sqrt{n}\equiv n^{1/2}$.

\subproblem %3-2(d)
Zachodzi $2^n=\omega(2^{n/2})$, bo
\[
	\lim_{n\to\infty}\frac{2^n}{2^{n/2}} = \lim_{n\to\infty}2^{n/2} = \infty,
\]
a~stąd prawdą jest także $2^n=\Omega(2^{n/2})$.

\subproblem %3-2(e)
Funkcje $n^{\lg c}$ i~$c^{\lg n}$ dla $n>0$ są równoważne na podstawie tożsamości~(3.15).

\subproblem %3-2(f)
Z~wzoru~(3.18), $\lg(n!)=\Theta(n\lg n)$, a~$\lg(n^n)=n\lg n=\Theta(n\lg n)$, zatem obie funkcje są asymptotycznie równoważne.

\bigskip
\noindent Na podstawie powyższych faktów dostajemy tabelę~\ref{tab:3-2}.
\begin{table}[ht]
	\begin{center}
		\begin{tabular}{cc|c|c|c|c|c|}
			$A$ & $B$ & $O$ & $o$ & $\Omega$ & $\omega$ & $\Theta$ \\
			\hline
			$\lg^kn$ & $n^\epsilon$ & tak & tak & nie & nie & nie \\
			\hline
			$n^k$ & $c^n$ & tak & tak & nie & nie & nie \\
			\hline
			$\sqrt{n}$ & $n^{\sin n}$ & nie & nie & nie & nie & nie \\
			\hline
			$2^n$ & $2^{n/2}$ & nie & nie & tak & tak & nie \\
			\hline
			$n^{\lg c}$ & $c^{\lg n}$ & tak & nie & tak & nie & tak \\
			\hline
			$\lg(n!)$ & $\lg(n^n)$ & tak & nie & tak & nie & tak \\
			\hline
		\end{tabular}
		\caption{Relacje między przykładowymi funkcjami} \label{tab:3-2}
	\end{center}
\end{table}

\problem{Porządkowanie ze względu na rząd wielkości funkcji} %3-3

\subproblem %3-3(a)
Poniższe uzasadnienia stanowią dowody $g_i=\Omega(g_{i+1})$ dla $i=1$, 2,~\dots,~29, gdzie $g_i$ są rozważanymi funkcjami. Zauważmy, że bycie w~relacji $\omega$ jest warunkiem wystarczającym do bycia w~relacji $\Omega$. W~wielu przypadkach korzystamy z~obserwacji, że jeśli $f(n)=g(n)h(n)$ i~$g(n)=\omega(1)$, to prawdą jest $f(n)=\omega(h(n))$. Ponadto, jeśli zachodzi $\lg f(n)=\omega(\lg g(n))$, to prawdziwe jest także $f(n)=\omega(g(n))$.
\begin{itemize}
\item $2^{2^{n+1}}=\Omega\bigl(2^{2^n}\bigr)$
	\[
		2^{2^{n+1}} = 2^{2^n}\cdot2^{2^n} = \omega\bigl(2^{2^n}\bigr), \quad\text{bo $2^{2^n} = \omega(1)$}.
	\]
\item $2^{2^n}=\Omega((n+1)!)$ \\
	Logarytmując obie funkcje i~wykorzystując wzór~(3.18), otrzymujemy
	\[
		\lg 2^{2^n} = 2^n \quad\text{oraz}\quad \lg((n+1)!) = \Theta((n+1)\lg(n+1)) = \Theta(n\lg n).
	\]
	Ponieważ $2^n=\omega(n^2)$ oraz $n^2=\omega(n\lg n)$, to mamy, że $2^n=\omega(n\lg n)$. Powracając do oryginalnych funkcji dostajemy $2^{2^n}=\omega((n+1)!)$, skąd wynika prawdziwość początkowej zależności.
\item $(n+1)!=\Omega(n!)$
	\[
		(n+1)! = (n+1)\cdot n! = \omega(n!), \quad\text{bo $n+1 = \omega(1)$}.
	\]
\item $n!=\Omega(e^n)$ \\
	Zbadajmy logarytmy obu funkcji. Zachodzi $\lg e^n=\Theta(n)$, a~z~wzoru~(3.18) mamy $\lg(n!)=\Theta(n\lg n)=\omega(n)$. Prawdą jest zatem, że $\lg(n!)=\omega(\lg e^n)$, a~stąd wynika początkowa zależność.
\item $e^n=\Omega(n\cdot2^n)$
	\[
		e^n = (e/2)^n2^n = \omega(n\cdot2^n), \quad\text{bo $(e/2)^n = \omega(n)$},
	\]
	ponieważ funkcje wykładnicze rosną szybciej niż wielomiany.
\item $n\cdot2^n=\Omega(2^n)$ \\
	Tożsamość zachodzi, bo $n=\omega(1)$.
\item $2^n=\Omega((3/2)^n)$
	\[
		2^n = (4/3)^n(3/2)^n = \omega((3/2)^n), \quad\text{bo $(4/3)^n = \omega(1)$}.
	\]
\item $(3/2)^n=\Omega\bigl(n^{\lg\lg n}\bigr)$ \\
	Logarytmując obie funkcje dostajemy
	\[
		\lg(3/2)^n = \Theta(n) \quad\text{oraz}\quad \lg n^{\lg\lg n} = \lg n\lg\lg n = o(\lg^2n)
	\]
	Wystarczy pokazać, że $n=\omega(\lg^2n)$. Podstawiając $n=2^h$ dostajemy nierówność $2^h>ch^2$ prawdziwą dla wszystkich $c>0$ oraz $n\ge5$, co oznacza, że początkowa zależność jest prawdziwa.
\item $n^{\lg\lg n}=\Omega\bigl((\lg n)^{\lg n}\bigr)$ \\
	Na mocy tożsamości~(3.15) zachodzi $n^{\lg\lg n}=(\lg n)^{\lg n}$.
\item $(\lg n)^{\lg n}=\Omega((\lg n)!)$ \\
	Badając logarytmy obu funkcji, dostajemy $\lg\bigl((\lg n)^{\lg n}\bigr)=\Theta(\lg n\lg\lg n)$ oraz $\lg((\lg n)!)=\Theta(\lg n\lg\lg n)$ (z wzoru~(3.18)), a~zatem zależność jest prawdziwa.
\item $(\lg n)!=\Omega(n^3)$ \\
	Korzystając z~logarytmu pierwszej funkcji obliczonego w~poprzednim uzasadnieniu oraz z~tego, że $\lg n^3=\Omega(\lg n)$, udowadniamy zależność, ponieważ $\lg\lg n=\omega(1)$.
\item $n^3=\Omega(n^2)$ \\
	Tożsamość zachodzi trywialnie, bo $n^3=n\cdot n^2=\omega(n^2)$ oraz $n=\omega(1)$.
\item $n^2=\Omega\bigl(4^{\lg n}\bigr)$ \\
	Funkcje są tożsame -- na podstawie wzoru~(3.15) mamy $4^{\lg n}=n^{\lg4}=n^2$.
\item $4^{\lg n}=\Omega(n\lg n)$ \\
	Ponieważ $4^{\lg n}=n^2$, a~$n=\omega(\lg n)$, to stąd tożsamość zachodzi.
\item $n\lg n=\Omega(\lg(n!))$ \\
	Prawdziwość tożsamości wynika z~wzoru~(3.18).
\item $\lg(n!)=\Omega(n)$ \\
	Z~wzoru~(3.18) mamy, że $\lg(n!)=\Theta(n\lg n)$, więc tożsamość jest prawdziwa, bo $\lg n=\omega(1)$.
\item $n=\Omega\bigl(2^{\lg n}\bigr)$ \\
	Funkcje są tożsame, bo $2^{\lg n}=n^{\lg2}=n$ na mocy wzoru~(3.15).
\item $2^{\lg n}=\Omega\Bigl(\!\sqrt{2}^{\lg n}\Bigr)$ \\
	Z~poprzedniego uzasadnienia mamy, że $2^{\lg n}=n$, a~$\sqrt{2}^{\lg n}=n^{\lg\sqrt{2}}=\sqrt{n}$ z~wzoru~(3.15), więc tożsamość zachodzi, ponieważ $\sqrt{n}=\omega(1)$.
\item $\sqrt{2}^{\lg n}=\Omega\Bigl(2^{\sqrt{2\lg n}}\Bigr)$ \\
	Rozważmy tożsamość $2^{\lg n}=n$ i~podnieśmy ją do potęgi $\sqrt{2/\!\lg n}$. Otrzymujemy $2^{\sqrt{2\lg n}}=n^{\sqrt{2/\!\lg n}}$, a~zatem $2^{\sqrt{2\lg n}}=\Theta\Bigl(n^{\sqrt{2/\!\lg n}}\Bigr)$. Ponieważ $\sqrt{2}^{\lg n}=\sqrt{n}$, to wystarczy pokazać, że $1/2=\Omega\bigl(\!\sqrt{2/\!\lg n}\bigr)$. Tożsamość oczywiście zachodzi, gdyż funkcja z~prawej strony jest malejąca i~dąży do 0~wraz ze wzrostem $n$.
\item $2^{\sqrt{2\lg n}}=\Omega(\lg^2 n)$ \\
	Biorąc logarytmy obu funkcji, dostajemy
	\[
		\lg2^{\sqrt{2\lg n}} = \sqrt{2\lg n} = \Theta\bigl(\lg^{1/2}n\bigr) \quad\text{oraz}\quad \lg\lg^2n = \Theta(\lg\lg n)
	\]
	Pozostaje zatem zbadać prawdziwość tożsamości $\lg^{1/2}n=\Omega(\lg\lg n)$. Biorąc $n=2^{4^h}$, sprowadzamy ją do postaci $2^h=\Omega(h)$, co oczywiście zachodzi, podobnie jak początkowa zależność.
\item $\lg^2n=\Omega(\ln n)$ \\
	Zależność jest prawdziwa, ponieważ $\ln n=\Theta(\lg n)$ oraz $\lg n=\omega(1)$.
\item $\ln n=\Omega\bigl(\!\sqrt{\lg n}\bigr)$ \\
	Wystarczy przyjąć $n=e^h$, aby otrzymać tożsamość $h=\Omega\bigl(\!\sqrt{h}\bigr)$, która zachodzi na mocy tego, że $\sqrt{h}=\omega(1)$.
\item $\sqrt{\lg n}=\Omega(\ln\ln n)$ \\
	$\Omega(\ln\ln n)$ jest równoważne $\Omega(\lg\lg n)$, zatem przyjmując $n=2^{4^h}$ dostajemy tożsamość $2^h=\Omega(h)$.
\item $\ln\ln n=\Omega\bigl(2^{\lg^*n}\bigr)$ \\
	Logarytmując funkcje, dostajemy
	\[
		\lg\ln\ln n~= \Theta\bigl(\lg^{(3)}n\bigr) \quad\text{oraz}\quad \lg\bigl(2^{\lg^*n}\bigr) = \lg^*n.
	\]
	By wykazać prawdziwość tożsamości, dokonajmy podstawienia
	\[
		n = 2^{2^{2^{\cdot^{\cdot^{\cdot^\epsilon}}}}}\vbox{\hbox{$\Big\}\scriptstyle k$}\kern0pt},
	\]
	gdzie $0<\epsilon\le1$ i~$k>3$. Wyliczając wartości obu funkcji dla takiego argumentu, otrzymujemy
	\[
		\lg^{(3)}(n) = 2^{2^{\cdot^{\cdot^{\cdot^\epsilon}}}}\vbox{\hbox{$\Big\}\scriptstyle k-3$}\kern0pt} \quad\text{oraz}\quad \lg^*(n)=k.
	\]
	Oczywistym jest, że pierwsza wartość jest większa od drugiej dla dostatecznie dużych $n$, zatem zależność zachodzi.
\item $2^{\lg^*n}=\Omega(\lg^*n)$ \\
	Po zlogarytmowaniu obu funkcji i~wykorzystaniu wzoru~(3.15), mamy
	\[
		\lg2^{\lg^*n} = \lg^*n \quad\text{oraz}\quad \lg\lg^*n.
	\]
	Po podstawieniu $h=\lg^*n$, sprowadzamy tożsamość do udowodnionej wcześniej $h=\Omega(\lg h)$, a~zatem początkowa zależność jest prawdziwa.
\item $\lg^*n=\Omega(\lg^*\lg n)$ \\
	Zależność zachodzi, gdyż $n=\omega(\lg n)$, a~$\lg^*x$ jest funkcją niemalejącą.
\item $\lg^*\lg n=\Omega(\lg\lg^*n)$ \\
	Tożsamość zachodzi na podstawie wyniku \zad{3.2-5}.
\item $\lg\lg^*n=\Omega\bigl(n^{1/\!\lg n}\bigr)$ \\
	Z własności logarytmów mamy, że $1/\!\lg n=\log_n2$, a~więc wykorzystując wzór~(3.15) dostajemy $n^{1/\!\lg n}=n^{\log_n2}=2^{\log_nn}=2=\Theta(1)$, a~stąd wynika prawdziwość zależności.
\item $n^{1/\!\lg n}=\Omega(1)$ \\
	Tożsamość zachodzi, gdyż z~poprzedniego uzasadnienia, $n^{1/\!\lg n}=\Theta(1)$.
\end{itemize}

Tabela~\ref{tab:3-3} przedstawia badane funkcje uporządkowane względem relacji $\Omega$ na podstawie powyższych uzasadnień. Funkcje znajdujące się w~tym samym polu należą do tej samej klasy równoważności.
\begin{table}[ht]
	\begin{center}
		\[
			\begin{array}{|lc|lc|lc|} \hline
				g_1 & 2^{2^{n+1}} & g_{11} & (\lg n)! & g_{21} & \lg^2n \\ \hline
				g_2 & 2^{2^n} & g_{12} & n^3 & g_{22} & \ln n \\ \hline
				g_3 & (n+1)! & g_{13} & 4^{\lg n} & g_{23} & \sqrt{\lg n} \\ \cline{1-2}\cline{5-6}
				g_4 & n! & g_{14} & n^2 & g_{24} & \ln\ln n \\ \hline
				g_5 & e^n & g_{15} & \lg (n!) & g_{25} & 2^{\lg^*n} \\ \cline{1-2}\cline{5-6}
				g_6 & n\cdot2^n & g_{16} & n\lg n~& g_{26} & \lg^*\lg n \\ \cline{1-4}
				g_7 & 2^n & g_{17} & 2^{\lg n} & g_{27} & \lg^*n \\ \cline{1-2}\cline{5-6}
				g_8 & (3/2)^n & g_{18} & n~& g_{28} & \lg\lg^*n \\ \hline
				g_9 & (\lg n)^{\lg n} & g_{19} & \bigl(\!\sqrt{2}\bigr)^{\lg n} & g_{29} & n^{1/\!\lg n} \\ \cline{3-4}
				g_{10} & n^{\lg\lg n} & g_{20} & 2^{\sqrt{2\lg n}} & g_{30} & 1~\\ \hline
			\end{array}
		\]
	\end{center}
	\caption{Uporządkowanie funkcji względem relacji $\Omega$} \label{tab:3-3}
\end{table}

\subproblem %3-3(b)
Przykładem funkcji nie będącej w~relacji $\Omega$ z~żadnym z~$g_1$,~\dots,~$g_{30}$ jest
\[
	f(n) =
	\begin{cases}
		2^{2^{n+2}}, & \text{dla $n$ parzystych,} \\
		0, & \text{dla $n$ nieparzystych}.
	\end{cases}
\]
Gdyby rozważać funkcję $f$ w~dziedzinie liczb parzystych, to byłaby ona w~relacji $\Omega$ z~$g_1$, ponieważ wartości pierwszej rosłyby o~wiele szybciej od drugiej. Z~kolei obcinając dziedzinę do liczb nieparzystych, $f$ byłoby na końcu listy funkcji w~uporządkowaniu z~poprzedniego punktu. Dlatego wraz ze wzrostem argumentu, $f$ jest ``większe'' od wszystkich funkcji $g_i$, albo od nich ``mniejsze'' w~zależności od parzystości $n$. To sprawia, że $f$ nie może być w~relacji $\Omega$ z~żadną funkcją $g_i$.

\problem{Własności notacji asymptotycznej} %3-4

\subproblem %3-4(a)
Fałsz. Niech np.\ $f(n)=n$ i~$g(n)=n^2$. Wtedy $f(n)=O(g(n))$, ale $g(n)\ne O(f(n))$.

\subproblem %3-4(b)
Fałsz. Jako kontrprzykład rozważmy $f(n)=n$ i~$g(n)=n^2$. Zachodzi wtedy
\[
	\min(f(n),g(n)) = f(n) \quad\text{oraz}\quad f(n)+g(n) = \Theta(g(n)) \ne \Theta(f(n)).
\]

\subproblem %3-4(c)
Prawda. Z~faktu, że $f(n)=O(g(n))$ wynika $f(n)\le cg(n)$ dla $n\ge n_0$ i~pewnych stałych $c$,~$n_0>0$. Otrzymujemy
\[
	\lg f(n) \le \lg c+\lg g(n) \le \lg g(n)+\lg g(n) = 2\lg g(n) = O(\lg g(n)).
\]
Ponieważ $c$ jest stałą, to przyjmijmy, że dobrano $n_0$ tak, by $c\le g(n)$ dla wszystkich $n\ge n_0$. Wtedy mamy $\lg c\le\lg g(n)$ i~stąd wynika druga nierówność.

\subproblem %3-4(d)
Fałsz. Dla funkcji $f(n)=2^n$ oraz $g(n)=2^{n+1}$ zachodzi $f(n)=O(g(n))$, ale $2^{f(n)}\ne O\bigl(2^{g(n)}\bigr)$ (z punktu~(a) problemu~3-3).

\subproblem %3-4(e)
Fałsz. Np.\ dla $f(n)=2^n$ mamy $f^2(n)=(2^n)^2=4^n$, skąd $f(n)\ne O\bigl(f^2(n)\bigr)$.

\subproblem %3-4(f)
Prawda. Z~definicji notacji $O$, jeśli $f(n)=O(g(n))$, to istnieją stałe $c$,~$n_0>0$, że dla każdego $n\ge n_0$ zachodzi $0\le f(n)\le cg(n)$. Dzieląc nierówność przez $c$ otrzymujemy $0\le f(n)/c\le g(n)$, przy czym $1/c>0$, a~więc $g(n)=\Omega(f(n))$.

\subproblem %3-4(g)
Fałsz. Niech np.\ $f(n)=2^n$ i~wtedy $f(n/2)=2^{n/2}={\bigl(\!\sqrt{2}\bigr)}^n$ oraz $f(n)\ne O(f(n/2))$.

\subproblem %3-4(h)
Prawda. Niech $h(n)=o(f(n))$. Wtedy, na podstawie definicji notacji $o$ mamy, że dla każdej stałej $c>0$ istnieje stała $n_0>0$, taka że
\[
	0 \le h(n) < cf(n)
\]
zachodzi dla wszystkich $n\ge n_0$. To znaczy, że
\[
	f(n) \le f(n)+o(f(n)) = f(n)+h(n) < (c+1)f(n).
\]
Ponieważ $c+1>1$, to można $f(n)+o(f(n))$ ograniczyć od góry przez $c_2f(n)$ wybierając np.\ $c_2=2$. Dolnym ograniczeniem tej sumy jest $f(n)$, więc ustalamy $c_1=1$. Stałe $c_1$, $c_2$,~$n_0$ spełniają założenia definicji notacji $\Theta$, skąd wnioskujemy, że $f(n)+o(f(n))=\Theta(f(n))$.

\bigskip
\note{Od tego momentu, w~rozwiązaniach zadań nie będziemy odwoływać się do definicji notacji asymptotycznych w~obliczaniu oszacowań czasów działania algorytmów, ale korzystając z~wyżej udowodnionej tożsamości, będziemy opuszczać składniki niższego rzędu w~sumach, których oszacowania chcemy otrzymać.}

\problem{Wariacje na temat notacji $O$ i~$\Omega$} %3-5

\subproblem %3-5(a)
Niech $c>0$ będzie pewną stałą. Jeśli $f(n)\le cg(n)$ w~pewnym skończonym zbiorze, to można wybrać największe takie $n$, dla którego ta nierówność jest prawdziwa. Oznaczmy je przez $n_0$. Mamy zatem $0\le cg(n)\le f(n)$ dla $n>n_0$, a~więc dla nieskończenie wielu liczb naturalnych, zatem $f(n)=\overset{\infty}{\Omega}(g(n))$. Jeśli zaś w~tym skończonym zbiorze zachodzi $f(n)\ge cg(n)$, to analogicznie można dowieść, że $f(n)=O(g(n))$.

W ostatnim przypadku, zachodzi zarówno $f(n)\ge cg(n)$ jak i~$f(n)\le cg(n)$ dla nieskończonej liczby argumentów, a~więc zgodnie z~definicją $\overset{\infty}{\Omega}$ prawdziwe jest $f(n)=\overset{\infty}{\Omega}(g(n))$.

Nie jest natomiast prawdą podobne twierdzenie, gdyby zastosować notację $\Omega$ zamiast $\overset{\infty}{\Omega}$; jeśli np.\ $f(n)=n$ oraz $g(n)=n^{\sin n+1}$, to $f(n)=\overset{\infty}{\Omega}(g(n))$, ale $f(n)\ne\Omega(g(n))$ i~$f(n)\ne O(g(n))$.

\subproblem %3-5(b)
\textbf{Zalety:}
\begin{itemize}
	\item wiadomo, że jeśli czas działania algorytmu nie jest $O(f(n))$, to jest $\overset{\infty}{\Omega}(f(n))$ (z~poprzedniego punktu),
	\item nie istnieją funkcje, których nie da się porównać z~innymi przy pomocy notacji $O$ i~$\overset{\infty}{\Omega}$.
\end{itemize}
\textbf{Wady:}
\begin{itemize}
	\item dowód, że $f(n)=\overset{\infty}{\Omega}(g(n))$ jest nieco trudniejszy do przeprowadzenia niż w~przypadku $f(n)=\Omega(g(n))$,
	\item nowa notacja w~wielu przypadkach nie uwypukla faktu, że pewna funkcja jest ``asymptotycznie większa'' od innej, gdyż mimo że przynależność do klasy złożoności jest spełniona, to wartości tej funkcji mogą być w~pewnych przedziałach znacząco mniejsze od wartości innej, należącej do tej samej klasy.
\end{itemize}

\subproblem %3-5(c)
Definicja $O'$ dopuszcza badanie funkcji, które nie są asymptotycznie nieujemne, np.\ prawdziwe są następujące tożsamości:
\begin{align*}
	-n^2 &= O'(n^2), \\
	-\frac{n^3}{2}+\frac{n^2}{6}-3n &= O'(n^4).
\end{align*}

Z~równości $f(n)=\Theta(g(n))$ wynika, że $f(n)\ge0$, a~więc $f$ jest funkcją nieujemną i~twierdzenie stosuje się bez zmian, czyli implikacja w~lewą stronę zachodzi.

Zbadajmy teraz drugą implikację. Wprost z~definicji, jeśli $f(n)=O'(g(n))$, to istnieją takie stałe $c$,~$n_0>0$, że zachodzi
\[
	\begin{cases}
		0 \le f(n) \le cg(n), & \text{dla $f(n)\ge0$,} \\
		0 \le -f(n) \le cg(n), & \text{dla $f(n)<0$,}
	\end{cases}
\]
dla wszystkich $n\ge n_0$. Załóżmy, że $f(n_1)<0$ dla pewnego $n_1\ge n_0$, ponieważ w przeciwnym przypadku mamy do czynienia z~funkcją nieujemną, dla której jest $f(n)=O(g(n))$. Teraz jednak warunek $0\le c_1g(n)\le f(n)$ nie zajdzie dla żadnej stałej $c_1>0$, co jest konieczne do tego, by $f(n)=\Omega(g(n))$ oraz $f(n)=\Theta(g(n))$. To nie przeszkadza jednak, aby implikacja zachodziła, ponieważ w~takim przypadku z~fałszu wyniknie fałsz.

Widać, że zastosowanie notacji $O'$ w miejsce $O$, nie pozbawia prawdziwości twierdzenia~3.1.

\subproblem %3-5(d)
\[
	\begin{split}
		\overset{\sim}{\Omega}(g(n)) &\stackrel{\text{\scriptsize def}}{=} \bigl\{\,f(n):\text{istnieją dodatnie stałe $c$,~$k$,~$n_0$ takie, że} \\
		&\qquad 0 \le cg(n)\lg^kn \le f(n) \text{ dla wszystkich $n \ge n_0$}\,\bigr\} \\
		\overset{\sim}{\Theta}(g(n)) &\stackrel{\text{\scriptsize def}}{=} \bigl\{\,f(n):\text{istnieją dodatnie stałe $c_1$,~$c_2$,~$k_1$,~$k_2$,~$n_0$ takie, że} \\
		&\qquad 0 \le c_1g(n)\lg^{k_1}n \le f(n) \le c_2g(n)\lg^{k_2}n \text{ dla wszystkich $n \ge n_0$}\,\bigr\}
	\end{split}
\]

Dowód twierdzenia~3.1 dla notacji $\overset{\sim}{O}$, $\overset{\sim}{\Omega}$ i~$\overset{\sim}{\Theta}$ przebiega analogicznie jak dowód jego oryginalnego odpowiednika, przeprowadzony w~\zad{3.1-5}.

Z definicji notacji $\overset{\sim}{\Theta}$ mamy, że $f(n)=\overset{\sim}{\Theta}(g(n))$ wtedy i~tylko wtedy, gdy istnieją takie stałe $c_1$, $c_2$, $k_1$, $k_2$,~$n_0>0$, że
\[
	0 \le c_1g(n)\lg^{k_1}n \le f(n) \le c_2g(n)\lg^{k_2}n
\]
zachodzi dla wszystkich $n\ge n_0$. Powyższe wyrażenie można zapisać w~równoważnej postaci
\[
	\begin{cases}
		0 \le c_1g(n)\lg^{k_1}n \le f(n), \\
		0 \le f(n) \le c_2g(n)\lg^{k_2}n.
	\end{cases}
\]
Pierwsza nierówność w~tej koniunkcji stanowi definicję $f(n)=\overset{\sim}{\Omega}(g(n))$, a~druga -- $f(n)=\overset{\sim}{O}(g(n))$.

Podobnie jak w~oryginalnym dowodzie, przeprowadzenie rozumowania w~odwrotnej kolejności wykazuje prawdziwość odwrotnej implikacji.

\problem{Funkcje iterowane} %3-6
W~każdym punkcie za dziedzinę funkcji $f_c^*$ przyjęto dziedzinę $f$. By wyznaczyć oszacowanie $f_c^*(n)$, należy znaleźć najmniejsze $i\ge0$, dla którego zachodzi $f^{(i)}(n)\le c$.

\subproblem %3-6(a)
$\lg^{(i)}(n)\le2$, logarytmując obustronnie otrzymujemy $\lg^{(i+1)}(n)\le1$, skąd wynika, że $i=\lg^*n-1$, a~zatem:
\[
	f_c^*(n) =
	\begin{cases}
		0, & \text{dla $0<n<1$}, \\
		\lg^*n-1, & \text{dla $n\ge1$}.
	\end{cases}
\]
Oszacowanie dokładne: $f_c^*(n)=\Theta(\lg^*n)$.

\subproblem %3-6(b)
Ponieważ $(n-1)^{(i)}\equiv n-i$, więc otrzymujemy:
\[
	f_c^*(n) =
	\begin{cases}
		0, & \text{dla $n<1$}, \\
		\lceil n\rceil-1, & \text{dla $n\ge1$}.
	\end{cases}
\]
Oszacowanie dokładne: $f_c^*(n)=\Theta(n)$.

\subproblem %3-6(c)
$(n/2)^{(i)}\equiv n/2^i$, a~stąd:
\[
	f_c^*(n) =
	\begin{cases}
		0, & \text{dla $n<1$}, \\
		\lceil\lg n\rceil, & \text{dla $n\ge1$}.
	\end{cases}
\]
Oszacowanie dokładne: $f_c^*(n)=\Theta(\lg n)$.

\subproblem %3-6(d)
Korzystając z~poprzedniego punktu, ale zmieniając stałą $c$, mamy:
\[
	f_c^*(n) =
	\begin{cases}
		0, & \text{dla $n<2$}, \\
		\lceil\lg n\rceil-1, & \text{dla $n\ge2$}.
	\end{cases}
\]
Oszacowanie dokładne: $f_c^*(n)=\Theta(\lg n)$.

\subproblem %3-6(e)
Ponieważ $\sqrt{n}\equiv n^{1/2}$, mamy $\bigl(\!\sqrt{n}\bigr)^{(i)}\equiv n^{1/2^i}$\!. Rozwiązaniem nierówności $n\le2^{2^i}$ ze względu na $i$, jest $i\ge\lg\lg n$, dostajemy więc następujący wynik:
\[
	f_c^*(n) =
	\begin{cases}
		0, & \text{dla $0\le n\le2$}, \\
		\lceil\lg\lg n\rceil, & \text{dla $n>2$}.
	\end{cases}
\]
Oszacowanie dokładne: $f_c^*(n)=\Theta(\lg\lg n)$.

\subproblem %3-6(f)
Bieżący punkt różni się od poprzedniego jedynie stałą $c$, jednak ta drobna zmiana mocno wpływa na postać funkcji $f_c^*$:
\[
	f_c^*(n) =
	\begin{cases}
		0, & \text{dla $0\le n\le1$}, \\
		\infty, & \text{dla $n>1$}.
	\end{cases}
\]
Nie można podać oszacowania dokładnego, bo $f_c^*(n)=\omega(g(n))$ dla każdej funkcji $g(n)$.

\subproblem %3-6(g)
Postępując analogicznie jak w~punkcie~(e), mamy $\bigl(n^{1/3}\bigr)^{(i)}\equiv n^{1/3^i}$, a~stąd:
\[
	f_c^*(n) =
	\begin{cases}
		0, & \text{dla $n\le2$}, \\
		\lceil\log_3\lg n\rceil, & \text{dla $n>2$}.
	\end{cases}
\]
Oszacowanie dokładne: $f_c^*(n)=\Theta(\lg\lg n)$.

\subproblem %3-6(h)
Postać funkcji $f(n)$ jest zbyt skomplikowana, aby bezpośrednio badać jej wersje iterowane, a~tym bardziej $f_c^*(n)$. Dlatego znajdziemy jej oszacowanie górne $g(n)$ i~to ono będzie przedmiotem naszej analizy.

Zauważmy, że $n/\!\lg n\equiv n\log_n\!2$. Ponieważ dla $n\le2$, mamy $f_c^*(n)=0$, to rozważmy $n>2$. W~takim przypadku zachodzi $0<\log_n\!2<1$, a~więc możemy przyjąc oszacowanie górne $g(n)=n$. Niestety, jakikolwiek argument, jaki podamy funkcji $g$ nie jest zmniejszany w~kolejnych iteracjach, dlatego nigdy nie osiągniemy wartości~2.

Można znaleźć nieco lepsze oszacowanie $f(n)$ zauważając, że $f_c^*(n)=1$ dla $3\le n\le4$. Przyjmijmy zatem, że $n>4$. Zachodzi wtedy $\log_n\!2<1/2$, a~zatem nowym oszacowaniem $f(n)$ będzie $g(n)=n/2$. Kolejne iteracje mają postać $g^{(i)}(n)=n/2^i$. Pozostaje obliczyć najmniejsze $i$, dla którego $n/2^i\le2$. Po kilku przekształceniach otrzymujemy $i\ge\lg n-1$, a~zatem prawdą jest, że $f_c^*(n)=O(\lg n)$.

\endinput

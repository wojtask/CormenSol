\problem{Drzewa pozycyjne} %12-2
\note{$S$ jest zbiorem różnych ciągów bitowych, których długości \textbf{sumują się} do\/ $n$.}

\noindent Zbiór $S$ ciągów bitowych możemy posortować poprzez zbudowanie z~jego elementów drzewa pozycyjnego, a~następnie wypisanie wszystkich kluczy tego drzewa należących do $S$ w~porządku preorder.
Uzasadnimy teraz to stwierdzenie i~znajdziemy czas działania tego sortowania.

Zbadajmy drzewo pozycyjne zbudowane z~elementów zbioru $S$.
Rozważmy węzeł $x$ o~kluczu $s\in S$ z~poziomu $i$ tego drzewa.
Ciąg $s$ jest $i$\nbhyphen bitowym prefiksem wszystkich ciągów z~lewego i~z~prawego poddrzewa węzła $x$.
Ponadto w~każdym ciągu z~lewego poddrzewa na $(i+1)$\nbhyphen szej pozycji jest 0, a~w~każdym ciągu z~prawego poddrzewa na tej samej pozycji jest 1.
A~zatem ciąg $s$ leksykograficznie poprzedza ciągi na lewo od $x$, które z~kolei leksykograficznie poprzedzają ciągi na prawo od $x$.
W~wynikowej posortowanej permutacji bezpośrednio po $s$ znajdą się więc wszystkie klucze z~$S$ należące do lewego poddrzewa węzła $x$, po czym wszystkie klucze z~$S$ należące do jego prawego poddrzewa.
Klucze w~takiej kolejności możemy wypisać, przechodząc poddrzewo o~korzeniu w~$x$ metodą preorder.
Zbiór $S$ posortujemy więc poprzez wywołanie \proc{Preorder-Tree-Walk} na całym drzewie pozycyjnym, przy czym wypisywane będą tylko klucze należące do zbioru $S$.

Wstawienie węzła o~kluczu $s$ do drzewa pozycyjnego zajmuje czas $\Theta(|s|)$, gdzie $|s|$ oznacza długość ciągu $s$, gdyż węzeł ten zostanie umieszczony na poziomie $|s|$.
Budowa drzewa pozycyjnego z~elementów zbioru $S$ odbywa się więc w~czasie
\[
	\sum_{s\in S}\Theta(|s|) = \Theta\biggl(\sum_{s\in S}|s|\biggr) = \Theta(n).
\]
Podczas wstawiania węzła o~kluczu $s$ tworzonych jest co najwyżej $|s|+1$ nowych węzłów, zatem drzewo przechowujące zbiór $S$ posiada nie więcej niż
\[
	\sum_{s\in S}(|s|+1) \le (|\varepsilon|+1)+\sum_{s\in S\setminus\{\varepsilon\}}2|s| = 1+2n = O(n)
\]
węzłów ($\varepsilon$ oznacza ciąg pusty).
Przechodzenie drzewa w~porządku preorder działa w~czasie proporcjonalnym do liczby jego węzłów.
Wraz z~czasem spędzonym na budowaniu drzewa, opisane sortowanie odbywa się w~czasie $\Theta(n)$.

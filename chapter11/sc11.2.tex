\subchapter{Tablice z~haszowaniem}

\exercise %11.2-1
Dla kluczy $k$, $l$ ($k\ne l$) zdefiniujemy zmienną losową $X_{kl}=\I(h(k)=h(l))$.
Przy założeniu o~prostym równomiernym haszowaniu mamy $\Pr(h(k)=h(l))=1/m$ i~na podstawie lematu 5.1, $\E(X_{kl})=1/m$.
Niech $X$ będzie zmienną losową oznaczającą liczbę kolizji w~tablicy $T$, czyli
\[
    X = \sum_{k=1}^{n-1}\sum_{l=k+1}^nX_{kl}.
\]
Oczekiwana liczba kolizji wynosi
\begin{align*}
	\E(X) &= \E\biggl(\sum_{k=1}^{n-1}\sum_{l=k+1}^nX_{kl}\biggr) = \sum_{k=1}^{n-1}\sum_{l=k+1}^n\E(X_{kl}) \\[1mm]
	&= \sum_{k=1}^{n-1}\sum_{l=k+1}^n\frac{1}{m} = \frac{1}{m}\sum_{k=1}^{n-1}(n-k) = \frac{1}{m}\sum_{k=1}^{n-1}k = \frac{n(n-1)}{2m}.
\end{align*}

\exercise %11.2-2
Ciąg wstawień elementów do tablicy z~haszowaniem został zobrazowany na rys.\ \ref{fig:11.2-2}.
\medskip
\begin{figure}[!ht]
	\centering \input{fig11.2-2}
	\caption{Ilustracja wstawiania do tablicy z~haszowaniem $T$ elementów o~kluczach 5, 28, 19, 15, 20, 33, 12, 17, 10.
Do rozwiązywania kolizji używana jest metoda łańcuchowa.} \label{fig:11.2-2}
\end{figure}

\exercise %11.2-3
Zakładamy, że listy są dwukierunkowe i~wartości funkcji haszującej można wyznaczać w~czasie stałym.
Na podstawie wyników z~problemu \refProblem{10-1} usuwanie elementu z~tablicy z~haszowaniem będzie działać w~czasie $\Theta(1)$.
Aby wstawić nowy element do tablicy, należy umieścić go na liście wskazanej przez funkcję haszującą, znajdując wpierw odpowiednie miejsce na tej liście, aby dodanie elementu nie zaburzyło jej uporządkowania.
W~pesymistycznym przypadku dla tablicy o~$n$ elementach zajmie to czas $\Theta(n)$, podobnie jak wyszukiwanie elementu, gdyż operacja ta także polega na liniowym przejrzeniu jednej z~list.

\exercise %11.2-4
Każda pozycja tablicy $T$ w~takiej reprezentacji będzie zawierać znacznik przechowujący informację o~tym, czy pozycja ta jest zajęta.
Na zajętych pozycjach oprócz elementu będzie przechowywany wskaźnik (który oznaczymy przez \id{next}) do innej pozycji tablicy $T$ lub wskaźnik pusty, dzięki czemu komórki te będą mogły formować listy jednokierunkowe.
Wolne pozycje natomiast tworzyć będą listę dwukierunkową $F$, do zrealizowania której wykorzystane zostaną dwa wskaźniki na każdej wolnej pozycji -- \id{prev} na poprzednik i~\id{next} na następnik.
Do wskazania na głowę listy $F$ zostanie użyte dodatkowe pole tablicy $T$.
Atrybut ten oraz wskaźniki \id{prev} i~\id{next} będą tak naprawdę liczbami całkowitymi określającymi indeksy tablicy $T$, przy czym pusty wskaźnik (odpowiednik \const{nil}) będziemy reprezentować wartością $-1$.

Aby wstawić do tablicy $T$ element $x$ o~kluczu $k$, wpierw należy sprawdzić, czy pozycja $h(k)$ w~$T$ jest wolna.
Jeśli tak, to usuwamy ją z~listy $F$, umieszczamy na niej element $x$ i~ustawiamy \attrib{T[h(k)]}{next} na $-1$.
W~przeciwnym razie na pozycji $h(k)$ znajduje się już inny element $y$ o~kluczu $l$.
Wówczas usuwamy głowę listy $F$ i~przenosimy na nią element $y$ wraz ze wskaźnikiem \attrib{T[h(k)]}{next}, a~do komórki $h(k)$ wstawiamy element $x$.
Pamiętamy też o~ustawieniu znacznika zajętości na pobranej pozycji z~listy $F$.

Pozostaje uaktualnić wskaźnik \attrib{T[h(k)]}{next}.
W~tym celu oznaczmy przez $j$ indeks nowej pozycji elementu $y$ i~rozważmy dwie sytuacje.
W~pierwszej z~nich na podstawie funkcji haszującej elementowi $y$ odpowiada komórka $h(k)$, tzn.\ $h(l)=h(k)$.
Wówczas wskaźnikiem \attrib{T[h(k)]}{next} należy pokazać na pozycję $j$, gdyż $x$ i~$y$ powinny znaleźć się na tej samej liście zajętych pozycji.
W~drugim przypadku element $y$ znajdował się na liście zajętych pozycji rozpoczynającej się na indeksie $h(l)\ne h(k)$.
Musimy zatem przejść po tej liście i~zmodyfikować ją tak, aby wskaźnik \id{next} poprzednika elementu $y$ pokazywał teraz na pozycję $j$.
Element $x$ będzie wówczas jedyny na swojej liście -- wystarczy więc wpisać do \attrib{T[h(k)]}{next} wartość $-1$.

Ponieważ traktujemy zajęte pozycje tablicy $T$ jak węzły list jednokierunkowych, to usuwanie elementu $x$ o~kluczu $k$ polega na usunięciu węzła, który go zawiera, z~listy o~głowie w~$h(k)$.
Musimy jednakże pamiętać o~tym, że lista ta, o~ile po usunięciu $x$ będzie zawierać jeszcze jakieś węzły, powinna mieć głowę na pozycji $h(k)$.
Jeśli $x$ leży w~głowie swojej listy, to wystarczy na jego miejsce przenieść element po nim następujący.
Wycięty węzeł z~elementem $x$ należy jeszcze wstawić na listę $F$ i~oznaczyć tę pozycję tablicy jako wolną.

Wreszcie wyszukiwanie elementu o~kluczu $k$ sprowadza się do przeglądnięcia listy o~głowie w~$h(k)$ i~zwrócenia wskaźnika do takiego elementu (o~ile istnieje) albo wartości \const{nil}.

Zauważmy, że przechowywanie list zajętych pozycji bezpośrednio w~tablicy nie zmienia czasów działania operacji słownikowych w~porównaniu z~zastosowaniem metody łańcuchowej, w~której listy te znajdują się poza tablicą.
Ponadto w~opisanej reprezentacji mamy zawsze $\alpha\le1$.
Operacje \proc{Insert}, \proc{Delete} i~\proc{Search} działają więc tutaj w~oczekiwanym czasie $\Theta(1+\alpha)=\Theta(1)$.
Aby go uzyskać, musieliśmy założyć, że lista wolnych pozycji $F$ jest listą dwukierunkową -- w~przeciwnym przypadku bowiem nie można byłoby usuwać z~niej w~czasie stałym.

\exercise %11.2-5
Funkcja haszująca przyjmuje $m$ różnych wartości, a~elementów zbioru $U$ jest więcej niż $nm$.
Z~tego powodu istnieje taka wartość, która została przyporządkowana więcej niż $n$ kluczom ze zbioru $U$.
Fakt ten wynika z~nieco zmodyfikowanej \textbf{zasady szufladkowej Dirichleta} \cite{pigeonholeprinciple} zwanej także \textbf{zasadą gołębnika}.
